# Descripció de la Tasca 8

Un nou client de la consultora EverPia ha demanat que l’assessoreu per escollir domini i hosting per a la seva web.  
Cada equip tindrà assignat **DOS CLIENTS** (veure llista de clients) i haurà de preparar una proposta professional.  
Els clients els repartirem a classe.

La finalitat és que acabeu fent una presentació per explicar-li a cada client quin hosting li recomaneu i donar arguments i criteris propis d’un tècnic informàtic.

La documentació s’haurà de redactar íntegrament en **Markdown** i pujar-se al vostre repositori de GitHub dins la carpeta `T08/`.  
Aquesta tasca té com a objectiu que aprengueu a treballar amb Markdown, ja que és un format estàndard en documentació tècnica i us servirà en projectes futurs.

⚠️ **Atenció:** Tot el que prepareu en aquesta tasca servirà directament com a base per al Producte **P03: Presentació d’elecció de hosting**, que haureu d’exposar en el marc del Projecte Intermodular davant del client.

---

## Enunciat

- Rebreu assignats dos clients per equip.
- Investigar i comparar diverses opcions de domini i hosting adequades a les necessitats de cada client.
- Elaborar una proposta professional que inclogui:
  - Fitxa del client (descripció i necessitats).
  - Taula comparativa amb 3–4 opcions de hosting i domini.
  - Proposta final amb pla recomanat i pla B per a l’escalabilitat.
  - Arguments tècnics i criteris per justificar l’elecció.
- Crear comptes o entorns de prova en el proveïdor de hosting, si és possible, per validar la viabilitat de la proposta.
- Documentar tot el procés amb evidències (captures, càlculs de costos, configuracions) i pujar la documentació al repositori GitHub.

---

## Objectius específics de la tasca

- Aprendre a treballar amb Markdown com a format estàndard de documentació tècnica.
- Investigar i analitzar ofertes de hosting i dominis segons els requeriments d’un client realista.
- Practicar la redacció clara i estructurada de propostes professionals.
- Preparar la documentació que serà utilitzada posteriorment en la presentació **P03**.

---

## Objectius d’aprenentatge

- Detectar requeriments tècnics i de negoci d’un client web (capacitat, creixement, SLA, RGPD).
- Comparar proveïdors i plans de hosting amb criteris objectius (rendiment, seguretat, suport, cost total).
- Dissenyar una estratègia de domini (TLD, marca, SEO bàsic) i un pla de DNS coherent.
- Documentar i presentar una proposta professional (GitHub + Presentació P03).

---

## Lliurables (per a cada client)

- Fitxa del client (vegeu plantilla).
- Taula comparativa de 3–4 opcions de hosting + domini (vegeu plantilla).
- Proposta final: pla recomanat + pla B d’escalabilitat.
- Entorn creat: compte al proveïdor (sense cost si és possible) i espai de proves preparat (subdomini temporal o domini de proves del proveïdor).
- Evidències al repo GitHub (captures, configuració, càlcul de costos) i entrada a l’GitHub. (Connexió amb P01/P02 del projecte.)

---

[Tornar pàgina projecte](../README.md)

